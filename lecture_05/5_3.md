# Goldbachs Formodning

[< Back](../README.md)

---

Goldbachs formodning udtrykker en påstand om at alle lige heltal større end to er summen af to primtal. Denne formodning er hverken bevist eller modbevist. I denne opgave vil vi beskæftige os med følgende variation af påstanden:

- *Ethvert lige heltal større end 6 kan udtrykkes som summen af to ulige primtal.*

Skriv et program der beviser denne formodning for alle lige heltal mellem to givne grænser. Eksempelvis for alle lige heltal mellem 7 og 2.000.000. Hvis du er i stand til at finde et modeksempel, er berømmelsen måske lige om hjørnet...

Det foreslås at funktionen `is_prime` fra [en tidligere opgave](./5_2.md) bruges ved løsningen af denne opgave.

Det er for stor en mundfuld at løse dette problem uden opdeling i mindre delproblemer. Det foreslås derfor at I skriver en funktion, som undersøger påstanden for et bestemt lige heltal, `n`. Denne funktion kan så kaldes for alle lige heltal `n` mellem f.eks. 7 og 2.000.000.

*Hint*: Når I skal bevise påstanden for et tal, `n`, anbefales det at gennemløbe alle mulige summer `(n-i) + i`, og dermed undersøge om I kan finde et `i` så både `n-i` og `i` er ulige primtal.

Hvis I bliver hurtigt færdige med denne opgave bedes I se på den variant, der på Wikipedia beskrives som [Goldbach's weak conjecture](https://en.wikipedia.org/wiki/Goldbach%27s_weak_conjecture).

Som en anden udfordring, kan det være interessant at se alle mulige summer- ikke kun den første. Eller denne variant: Hvilket af de testede tal har det største antal opløsninger?

Denne opgave stammer fra bogen *C by Dissection* - anvendt med tilladelse fra forlaget.
