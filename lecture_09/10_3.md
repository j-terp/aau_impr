# Flertals navneord

Skriv et program som oversætter udvalgte engelske navneord fra ental til flertal. Følgende regler skal overholdes:

- Hvis et navneord ender i et "y" fjernes "y" og der tilføjes "ies".
- Hvis et navneord ender i et "s", "ch" eller "sh" tilføjes et "es".
- I alle andre tilfælde tilføjes et "s" til navneordet.

Udskriv hvert navneord i både ental og flertal.

Som altid skal du designe en funktion med et passende navn, og med parametre (input og evt. output). Og som altid laver vi top-down programmering ved trinvis forfinelse. Ønsker du at bruge returværdien af funktionen til noget?

Afprøv dit program på følgende engelske navneord:

- chair
- dairy
- boss
- circus
- fly
- dog
- church
- clue
- dish

Alloker plads til disse i en passende array af tekststrenge.

*Denne opgave svarer til opgave 5 side 532 i 6. udgave af lærebogen*

Hints: Måske er funktionen `strrchr` fra `string.h` nyttig i denne opgave. Den søger efter et tegn fra bagenden af strengen. Husk også at du blot kan tilgå tegn i en tekststreng med array subscripting operatoren: `str[i]`. Du kan teste om et tegn i din streng svarer til et bestemt tegn: `str[i] == 'y'`.
