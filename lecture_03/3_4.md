# Timer, minutter og sekunder - Igen

[< Back](../README.md)

---

Denne opgave er en fortsættelse af en tidligere opgave, hvor vi konverterede hele sekunder til uger, dage, timer, minutter og sekunder efter sædvanlige principper. I denne opgave begrænser vi os til timer, minutter og sekunder (vi dropper altså interessen for uger og dage).

Målet med opgaven er at træne dig i at bruge af `if`-else kæder, `if`'er i sekvens og betingede udtryk (med `?:` operatoren). Målet er endvidere at opdele et lidt større program i mindre og markerede dele inden for main.

Det er sjusket og utilfredsstillende når det oprindelige program giver output som dette:

- 75 sekunder svarer til 0 timer, 1 minutter og 15 sekunder
- 3700 sekunder svarer til 1 timer, 1 minutter og 40 sekunder
- 55 sekunder svarer til 0 timer, 0 minutter og 55 sekunder
- 3661 sekunder svarer til 1 timer, 1 minutter og 1 sekunder

Vi ønsker at blive fri for '0 timer' og '0 minutter'. Endvidere ønsker vi korrekt angivelse af ental og flertal. Derfor foretrækker vi et program der giver følgende output:

- 75 sekunder svarer til 1 minut og 15 sekunder
- 3700 sekunder svarer til 1 time, 1 minut og 40 sekunder
- 55 sekunder svarer til 55 sekunder
- 3661 sekunder svarer til 1 time, 1 minut og 1 sekund

Skriv en ny version af programmet, som opfylder disse krav.

Overvej ombyggelig brugen af *if-else kæder* kontra *sekvenser af if* kontra *betingede udtryk* med brug af den ternære operator `?:`
